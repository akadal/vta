# Veritabanı Tasarlama Atölyesi
Veritabanı tasarlamak deneyimlerle kazanılan bir beceridir. İlişkisel veritabanlarına dair tüm ilkeleri, avantaj ve dezavantajları, normal formları ve bunlara ait kuralları biliyor olsanız bile karşılaşacağınız yeni bir projede veritabanı tasarımı yapmaya nereden başlamak, nelere dikkat etmek ve hangi durumlardan kaçınmak gerektiğine emin olamayabilirsiniz. Kitap içerisinde onlarca atölye bulunmaktadır. Bu atölyeler, veri kümelerine bakış açımızı geliştirmekle başlayıp bir sistem için eksiksiz bir veritabanı tasarlamanızı mümkün hale getirecektir. Elinizdeki kitap, yalnızca okuyarak faydalanabileceğiniz bir kitap değildir. Kitap boyunca anlatılan konuyla ilgili birçok atölye ile karşılaşacak ve çözüm önerileri üreterek sürece dahil olacaksınız. Her bir atölye durup üzerine düşünmemizi ve kağıt kalem kullanarak biraz vakit harcamanızı gerektirir. Ancak bu zorluklara rağmen kitabı tamamladığınızda kendinizi bir "Veritabanı Tasarımcısı" olarak görebilir ve derhal gerçek proje ekiplerinde yer almaya başlayabilirsiniz. Keyifli okumalar...
### Dr. Emre Akadal
Akadal, E. (2021). _Veritabanı Tasarlama Atölyesi_. Türkmen Kitabevi. ISBN: 978-605-2184-63-9
[https://www.turkmenkitabevi.com.tr/kitap/veritabani-tasarlama-atolyesi-emre-akadal-9786052184639](https://www.turkmenkitabevi.com.tr/kitap/veritabani-tasarlama-atolyesi-emre-akadal-9786052184639)

## İçindekiler

 1. Giriş: Verinin Gücü
 2. İlişkisel Veritabanları
 3. Gösterim Şekilleri ve Terimler
 4. Fonksiyonel Bağımlılık
 5. Bağlantı Türleri ve Anahtarlar
 6. Normalizasyon
 7. Özel Durumlar
 8. Atölyeler
 9. Son Söz

## Atölyeler

 1. Diyet Kliniği
 2. İkinci El Araba Galerisi
 3. Telefon Numarası Kullanarak Para Gönderimi
 4. Kargo Takip Sistemi
 5. Telefon Şebekesi
 6. Anlık Mesajlaşma Uygulaması
 7. Sosyal Medya Girişimi
 8. Video İçerik Platformu
 9. Dosya Arşivleme Bulut Sistemi
 10. Satranç Turnuvası
 11. Otoyol Gişesi
 12. Teknik Servis
 13. Toplu Taşıma
 14. Çevrimiçi Şans Oyunu
 15. Çevrimiçi Film ve Dizi İzleme Platformu
 16. Hastane Bilgi Sistemi
  
### Yazar Hakkında
Dr. Akadal, 1988 İstanbul doğumludur. 2006 yılında başladığı Fizik lisans eğitimini 2010 yılında tamamlamış ve sonrasında Enformatik alanında yüksek lisans ve doktora eğitimi almıştır. İstanbul Üniversitesi Enformatik Bölümü'nde 2012 yılından beri araştırma görevlisi olarak görev yapmaktadır. Lisans öğrenciliği itibariyle birçok bilişim projesinde bulunan Yazar, yer aldığı çalışmalarda internet tabanlı uygulamalar geliştirmiş ve ilişkisel veritabanları konusunda uzmanlaşmıştır. Yüksek lisans tezinde İstanbul Üniversitesi için çok yönlü ve etkileşimli bir mezun takip sistemi geliştirmiştir. Dktora tezinde ise herhangi bir ham veri seti için uygun ilişkisel veritabanı tasarımı önerisini otomatik olarak sunan algoritma üzerinde çalışmıştır. Otomatik veritabanı normalizasyonu alanında literatüre büyük katkı sağlayan algoritma, sezgisel optimizasyon temellidir. Yazar, çeşitli kurumların desteklediği birçok projede veritabanı geliştirme göreviyle uzman olarak yer almıştır. Ayrıca İstanbul Üniversitesi İnsan Bilgisayar Etkileşimi Laboratuvarı Sorumluluğu ve İstanbul Üniversitesi Bilgisayar Bilimleri Uygulama ve Araştırma Merkezi'nde araştırmacı görevindedir.
Akademik özgeçmiş: https://avesis.istanbul.edu.tr/emre.akadal
